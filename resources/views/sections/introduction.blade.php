<section id="main" class="bg-yellow-800/70 flex flex-wrap justify-center gap-y-10 py-5 px-8 m-5
        border-solid border-yellow-600/50 border-2 rounded text-white
        md:px-10 md:mx-10 md:py-12 md:mx-20 lg:mx-40">
    <div class="text-white">
        <h1>Plachý host</h1>
        <p>Akustická hudební vlna poezie všedního dne/noci.</p>
        <p>
            Kapela autorsky převážně tvořena hudbou Martina Kostaše a poetickými texty Vlaďky Kudrnové, nemnoho
            známé básnířky z Frýdku-Místku.
            Působí v seskupení Pavel Kudrna - zpěv, kytara, Martin Kostaš - kytara,
            Lukáš „Budha“ Krejčí - cajon a další perkuse, Radovan Leskovský - basa, Pavel Magnusek - Bicí
        </p>
        <p>
            Zpěvák a hlas kapely <strong>Pavel Kudrna</strong>, bývalý zpěvák ostravských Starých blůz a pražsko-kosmopolitního
            Volného stylu, vedeného Honzou Volným (kapela Vlasty Třešňáka), spolu s autorem a kytaristou
            <strong>Martinem Kostašem</strong> (The Drinkers, Ženeva Dubská trio, Děti kapitána Morgana), hnáni touhou po autorském
            sebevyjádření, oslovili další hudebníky k natočení alba Plachý host. Jako hosté tak byli přizváni Petr Kovařík –
            kontrabas, baskytara, hammond organ, Ctibor Hliněnský – bicí, Ženeva Dubská, Jáno Sedal – hlasy.
        </p>
        <p>
            Akustická hudební vlna poezie všedního dne/noci vás zve do svého prostoru, cestou skrz vrata kam
            nikdo
            nevchází, do skrytých zákoutí lidské duše, touhy, poezie a chtění, odkrývající stránku vědomí,
            kterou
            lze nazvat jen Plachý host.
        </p>
        <br>
        <h2>Proč na desce štěká pes?</h2>
        <p>
            Chata v Beskydech předminulé léto, zkoušíme nový repertoár - znenadání u stolu pes, mele ocasem, tulí se
            k nohám, známky na krku nemaje.
            Odkládáme nástroje a vyhlížíme majitele, chodíme po okolních chalupách, ptáme se, voláme hlasem i telefonem.
            Nic. Pes dostává vodu, kus jídla, lehá pod stůl a je v klidu.
            Někdo vyřkne jméno Bára. Vnímá to. Hrajeme, blíží se večer, soumrak v srpnu, odcházíme do hostince.
            Bára setrvává, leží na stejném místě do doby našeho pozdního návratu.
            Ráno přijíždí chatař Petr - zachránce. Bára je spokojená, hlazená, přijatá........
            byla s námi !
        </p>
    </div>
</section>
